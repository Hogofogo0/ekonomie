# Poptávka a nabídka - Shrnutí

## Poptávka (Demand) = D

### Graf

Poptávka je množství zboží, které jsou kupující ochotni koupit za určitou cenu. Poptávané množství se mění v opačném směru než cena = zákon klesající poptávky. Klesající tvar je proto:

1. **Daný důchod kupujícího** a snaha koupit co nejvíce za co nejnižší cenu.
2. **Při zvýšené ceně lidé mění strukturu své spotřeby** = substituční efekt (místo dražší varianty podobnou levnější, která nahradí ...).

Pohyby jsou způsobené tzv. Faktory:

1. **Substituty a komplementy**:
   - Substituty - něco místo něčeho, zboží které nahradí zkoumané zboží.
   - Komplementy - spotřeba jednoho zboží provázena spotřebou dalšího (auta a jejich zdroj - benzín, nafta atd.).

2. **Změny důchodů = příjmů**:
   - Zvýší se - vyšší poptávka po zboží dlouhodobé spotřeby.
   - Nárůst mezd/platů.

3. **Změny v potřebách** - dané věkem, regionem.
4. **Móda**.
5. **Zájmy** - ovlivňované reklamou.

### Změny v preferencích

Často ovlivněno reklamou, věkem, regionem, zemí. Změní-li se některý z faktorů, křivka se změní.

Příklady:
1. Zlevnění substitutu - piju čaj, zlevní kafe - piju kafe - křivka doleva.
2. Zlevnění komplementu - zlevní benzín - prodá se víc aut = v realitě asi ne :) - křivka doprava.
3. Zvýšení mezd - posun doprava.
4. Ztráta práce - posun doleva.
5. Něco přijde do módy - posun doprava.
6. Poptávka u určité věkové kategorie po bůčku - posun doleva.

## Nabídka (Supply) = S

### Graf

Nabídka je množství zboží, které výrobci dobrovolně dodávají na trh při určité ceně. Stoupající tvar nabídkové křivky, při zvýšení ceny se zvýší jeho zisk. Zájmem prodat co nejvíce za co nejvyšší cenu. Do odvětví vstupují i noví výrobci (zláká je vysoká cena = zisk).

Faktory:

1. **Cena vstupu do výroby** - prostředky vynaložené na rozjetí akce.
2. **Technický pokrok** - nový zdroj (za stejný čas více výrobku).
3. **Ceny alternativních výrobků** (takové, které lze vyrábět se svými zdroji).
4. **Změny výrobních podmínek** - neúroda atd.

Příklady:
1. Vyšší ceny vstupů - doleva.
2. Technický pokrok - doprava.
3. Pokles cen alternativních výrobků - doprava.
4. Vzestup cen alternativních výrobků - doleva.
5. Neúrodný rok - doleva.
6. Nadúroda - doprava.

## Interakce nabídky a poptávky

Cena čistící trh - rovnovážná cena a jí odpovídající rovnovážné množství, neobvyklá situace:

1. **Přebytek** - vzniká soutěž prodávajících, snižování cen, výroby atd., pokles nabízeného množství.
2. **Nedostatek zboží na trhu** - typické pro ekonomiku plánovanou, vzniká soutěž kupujících, jsou ochotni zaplatit i cenu vyšší, zvyšování ceny i při nekvalitních výrobcích.

Tržní síly vedou k utváření rovnovážných cen, tím je určeno vyráběné množství výrobků (struktura výroby).

### Změny rovnováhy

1. Poptávková křivka se nemění, nabídková se posouvá.
2. Nabídková křivka se nemění, poptávková se posouvá.

Cena je veličinou, která pro kupujícího znamená oběť, kterou musí podstoupit k získání statku a uspokojení potřeby. Pro prodávajícího je efektem, k jehož dosažení musel podstoupit určitou oběť (náklady).

- **Rovnovážná cena** - cena za kterou se obchoduje v případě rovnosti nabídky a poptávky.
- **Tržní cena** - cena která vzniká na trhu při aktuálním vztahu nabídky a poptávky.

Je-li tržní cena příliš vysoká, pak výrobci vyrábějí víc, ale spotřebitelé nakupují málo, důsledkem je přebytek zboží a tlak na pokles ceny. V opačná situaci je-li cena příliš nízká, poptávka převyšuje nabídku a chtějí-li spotřebitelé svoji poptávku uspokojit, musí zaplatit více (dojde ke zvýšení cen). Stavu rovnováhy se dosahuje jen výjimečně a krátkodobě (je dodáváno na trh takové množství produkce, jehož cena není stimulem ke změnám rozsahu výroby).

### Výhody tržního mechanismu

- Předností tržního mechanismu není zabezpečování optimální alokace v každém okamžiku, ale to, že obsahuje zpětnou vazbu přizpůsobování alokace zdrojů skutečným a měnícím se potřebám.
